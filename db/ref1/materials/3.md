# Boj o oheň

Film se odehrává v paleolitu, nebo též starší době kamenné. Sleduje kmen homo sapiens (člověka), který **umí pracovat s ohněm a udržovat ho**, ale **nedokážou ho rozdělat**. Právě okolo této schopnosti se odehrává celý film, který začíná, když tento kmen je pod útokem jiného, o dost méně vyvinutého a silnějšího kmene, který je zachytí nepřipravené. Během tohoto boje přijdou o velkou část svého kmene a z těch co přežili se jeden pokusil odnést jejich oheň sebou. Poté co se však shromáždí přeživší a pokusí se o záchranu jejich ohně, vychladne, a tak přichází o jejich zdroj ochrany před zvěří a tepla.
Tímto začíná zápletka celého filmu, cesta za „tajemstvím“ výroby ohně. Na tuto cestu vyšlou tři silné jedince, kteří, podle mě, tráví příliš velkou část filmu cestováním. Ano, chápu že pěšky prošli opravdu velkou vzdálenost, ale nemuselo to být takhle zdlouhavě zobrazené ve filmu jako takovém. Na této jejich cestě je i vyobrazeno, jak člověk v této době nebyl na špičce potravní pyramidy, když se za nimi vydává pár šavlozubých tygrů, před kterými se unikají do koruny malého stromu. Následujícího dne, poté co se v té koruně stromu vyspali, se vydávají dále na cestu. Po dlouhé době cestování naráží toto trio na první kmen. Tento kmen, který nebyl moc dobře strategicky umístěn, však praktikuje kanibalismus, a tak **musí přijít na způsob, jak od nich získat buď oheň, či jak rozdělat oheň.** Poté co dva z nich odlákají jejich pozornost, se třetí vydává pro jejich oheň. Když však bere část jejich ohně, tak na něj zaútočí jeden z kanibalů, kterého se mu podaří zabít. Po jejich souboji si všímá mladé dívky z jiného kmene, kterou připravovali k jídlu. Tuto dívku vysvobodí a ona je na oplátku zavede k jejímu kmenu.
Její kmen, který je obklopen bažinou, což je dobrá ochrana před divokou zvěří, je však mnohem pokročilejší a dokáže si nejen rozdělat oheň, ale mají lepší zbraně, obydlí a sociální řád. Oproti předchozím kmenům, ve kterých byli všechny ženy a děti všech, má každý svou a stará se o své děti, ne ostatních. Do tohoto kmene však nejdřív zavede pouze jednoho z nich, kterého její kmen zajme a využijí ho pro pobavení, když na noc za ním pošlou velmi tlustou členku jejich kmene. Následující den ho zavedou do jeskyně, ve které ho naučí rozdělávat oheň. Tuto noc dorazí jeho dva přátelé, omráčí ty, kteří měli hlídku a ukradli jejich zbraně. Následně se všichni tři, a navíc mladá dívka, kterou zachránili od kanibalů se vydávají na cestu zpět k jejich kmenu.
Co se týče zbraní těchto kmenů, tak první a kanibalské kmeny používali oštěpy vyráběné pouze ze dřeva, opálené, kterým následně naostřili špičky pomocí kamenů. Méně vyvinutý kmen, který na začátku zaútočil na první kmen používal velmi primitivní zbraně ve stylu kyj, klacek anebo velcí jedinci mohli používat kusy kmenu. Kmen, se kterým se seznamujeme ke konci filmu, používal oštěpy, ale hlavně měl šípy s takzvanými atlatly, což jsou takové předchůdce luků, používané ke házení šípů na nepřátele/kořist.