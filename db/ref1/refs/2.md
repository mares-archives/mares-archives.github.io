# Boj o oheň

Film pojednával o životě v pravěku. Na začátku filmu můžeme vidět skupinu lidí, která žije v lese, v jeskyni, udržuje si oheň, což je pro ně velmi důležitá věc, už jen kvůli tomu, že si za pomoci něho mohli upravovat jídlo, zdokonalovat zbraně, jako například oštěp. A také to pro ně byla ochrana před zvířaty a před zimou. Jednoho dne na ně vtrhla jiná skupina, která jim chtěla sebrat území a oheň. Strhla se bitva, zabíjeli se hlava nehlava, bohužel skupina, která je napadla, vyhrála. Což pro ně znamenalo ztrátu obydlí, ohně i některých členů skupiny. Museli odejít. Bylo jasné, že museli opustit území, ale při hledání nového území je vystopovala smečka vlků, což znamenalo, že musí utíkat, co jim nohy stačí, někteří ale utéct nestihly. Ti, kteří utekli, se schovali na ostrůvku v mělkých vodách. Najednou k nim přišel ještě jeden člen jejich skupiny, který naštěstí nesl lucernu s malým plamínkem, který stihl uchránit. Když už byl blízko na pár metrů začal se potápět, jelikož kousek od ostrůvku byla voda hlubší. Všichni se vrhli pro lucernu, aby se nepotopila. Povedlo se, lucerna byla na ostrůvku, člen skupiny také, jenže plamínek v lucerně skoro zhasl. Jeden se snažil oheň zachránit a tak foukal a foukal, co mu síly stačili, ale bohužel, oheň vyhasl. Neměli oheň, který pro ně v tuto chvíli znamenal zdroj tepla. Byla jim zima, a proto jejich náčelník povolal tři muže, aby šli hledat oheň. A tak vyrazili, ušli nějaký kus cesty, ale oheň zatím nikde. Později se jim přihodila nepříjemná událost, vystopovali je lev a lvice, aby se zachránili, museli vylézt na malý strom. Lvi však neodešli a čekali, jestli náhodou nespadnou nebo neslezou. Muži měli hlad a jediné co bylo na dosah, byli listy toho stromu, všechny je snědli. Lvi ale stále byli pod stromem. Takže mužům nebývalo, než čekat dále. Z ničeho nic, když spali pod jedním z nich praskla větev. Rychle pelášil zpět na strom, měl štěstí, lvi už pod stromem nebyli, což znamenalo, že se mohli vydat dál. Při cestě za ohněm narazili také na stádo zvěře, v žaludku jim kručelo, ale měli smůlu, jelikož stádo bylo už moc daleko. Po dalším kusu cesty našli na stromě ptačí hnízda ve kterých byla vejce. Ty si vzal jeden z nich a když si od něho chtěl další vzít nějaké, dostal po palici. Pak to zkusil ještě jednou to mu jich pár sebral, ale praskly mu v ruce, takže se začali prát. Po rvačce si najednou všimli, že v dáli něco hoří. Hurá, oheň. Když došli na místo, kde viděli kouř, ohniště bylo jen vlažné, byli ale i tak šťastní. A ještě šťastnější byli, když tam našli maso. Ale jeden našel v ohništi také lidskou lebku, takže jim hned došlo, co je to za maso. Ihned ho vyplivli. Dali se na cestu a našli mršinu, ze které si vzali její kůži, na kterou později nalákali lidi s ohněm, tak aby nebyl oheň střežen. Jeden z nich se vydal pro oheň. Ale oheň přeci jen hlídali dva z protější skupiny, které musel zabít, aby se pro oheň dostal, vzal si pár klacků, které hořely a ostatní hodil do vody, aby tamta skupina neměla oheň. Díky tomu, že odlákali tamtu skupinu, zachránili dívku, která byla jejich zajatkyní a kterou později chtěli sníst. S dívkou byl zajatcem ještě také kluk, ten však nepřežil. Poté odešli s ohněm a dívka je stále sledovala. Když se usadili dva šli sbírat plody a jeden zůstal u ohně, u ohně zůstal ten, který kradl oheň, jelikož, když zabíjel ty dva kanibaly, jeden ho kousl do penisu. Přišla k němu ta dívka a viděla že je zraněný, a tak mu udělala chladivou mast z rostlin. A proto s nimi mohla zůstat. Kanibalové si je ale později našli, tak byli jejich záchranou mamuti, kteří přišli. Jednoho totiž napadlo, že by si mohl zkusit dostat mamuty na jejich stranu tím, že by jim dal trochu trávy na znamení toho, že jim nechtějí ublížit. To vyšlo. Jednoho dne dívku jeden ze skupiny znásilnil. Později jednomu ze skupiny spadl kámen na hlavu, dívka měla záchvat smíchu, oni ne, jelikož ještě smích nějak moc neznali. Další den se dívka vytratila, ale muži i tak šli na lov. Když se vrátili, tak se jednomu z nich stýskalo, a tak ji šel hledat. Po nějaké cestě našli chatrč z klacků, v ní ale jen nádobí. On hledal dál a spadl do bažiny. Odtamtud ho vylovil další kmen. Byl to kmen, ze kterého pocházela ta dívka. Lidé z toho kmene si ho vážili, jelikož věděli, že zachránil tu dívku. Uctívali ho a také chtěli, aby měl pohlavní styk s jednou z žen. Všichni se dívali, měli to jako takové divadlo. Jen té dívce se vůbec nelíbilo, co dělá. Ukázali mu také, jak rozdělat oheň. Mezitím ho šli hledat ti dva kamarádi, kteří ho našli a chtěli ho odtamtud dostat, jenže by šli přes ty bažiny a tak jim dívka ukázala, kudy jít. A tak byli zase čtyři. A tím se prohloubila láska mezi tím, který předtím kradl oheň a tou dívkou. Hodil tomu dalšímu něco na hlavu, a smáli se už všichni. Po nějaké době je přepadli, dva šli do boje a jeden se schoval s tou dívkou do jeskyně, ve které žila medvědice s mládětem, která napadla toho muže, vyvázl z toho, ale velmi raněný. Po této události už se vraceli k ostatním. Když se vrátili, všichni byli šťastní, že se vrátili s ohněm. Jenže z toho, jak se radovali, nechtěně jeden ze skupiny oheň uhasil. A tak chtěl jeden z těch tří mužů ukázat, jak se oheň rozdělává, jenže to ještě nikdy nedělal, a tak to neuměl. Naštěstí to dívka uměla a zase měli oheň. Na konci filmu si ti dva spolu sedli a dívka byla těhotná.
Dozvěděl jsem se něco o tom jak těžký byl život v pravěku. Jak byl pro ně oheň důležitý. A jak šli do každého boje s odvahou, a jak museli stále hlídat, aby je někdo nenapadl nebo jim nesebral oheň.

# Otázky

1. Používali klády stromů, klacky, oštěpy, kameny.
2. Mohli za pomoci něho tepelně upravovat maso, vylepšovat zbraně, jako například oštěpy, aby měli tvrdší a špičatější hrot. Také to byl pro ně velmi důležitý zdroj tepla.
3. Sociální vazby se vytvářeli například tak, že si byli jeden druhému nápomocní, drželi pospolu, měli spolu děti. Pečovali jeden o druhého. Projev radosti, smutku, který společně prožívali.
4. Pro tu *hlavní* skupinu bylo typické, že měli velmi dobře vyvinutý čich. Pro skupinu, která je napadla na začátku filmu bylo typické, že byli vzhledem podobní opicím. Pro skupinu s rezatými vlasy bylo typické, že pojídali jiné lidi. Pro skupinu ze které pocházela dívka z filmu bylo typické, že si malovali na obličeje.