# Křižáci

Vojáci (křižáci) s vozy a zajatými kupci se potkají s místním pánem Jurandem ze Spychova.
Lidé obdělávají pozemky, děvčata tančí a v tom se objeví v lese oheň, žene ho na domy, ale déšť pomůže. Křižáci vtrhnou do dvora a odvlečou ženu hejtmana Juranda, který je před tím napadl. Ženu pak najdou mrtvou.
V hospodě se zastaví kněžna Danuta. Její chovanka Danuše (dcera Juranda) zpívá, je moc krásná. Zbyšek z Bohdance si ji zamiluje, ona ho chce za svého rytíře.
Na královském dvoře je sešlost knížat, zástupců křižáků. Zbyšek chtěl zaútočit na křižáka, ale to byl vyslanec. Chtějí ho popravit mečem, Danuše ho navštíví ve vězení. Kněžna posílá list do Krakova velmistrovi, aby Zbyškovi pomohl. Zbyškův strýc Matěj z Bohdance chce, aby vyšel z vězení v jeho šatech, že sám brzo zemře, protože má zbytek šípu v těle. Zbyšek to nepřijme, jde na popravu, Danuše mu hodí šátek na hlavu, což podle starého obyčeje znamená, že jí teď patří. O hlavu nepřijde.
Zbyšek veze strýce do Bohdance, v lese se potkají se sousedem Zichem. Zbyšek jde na medvěda, aby získal jeho sádlo na léčení pro strýce. Dcera Zicha – Jagienka – mu nakonec pomůže a medvěda uloví. Ještě potřebují bobra, ona ho uloví. Dva její obdivovatelé dostanou co pro to, strýc se uzdravuje, Zbyšek se vydá ke knížeti mazovskému za Danuší. Cestou pomůže mnichovi, který prodává odpustky a relikvie. Při sněhové vánici najdou Juranda. Spolu jedou do Spychova hledat Danuši. Poslové jim řeknou, že ji odvedli zbojníci. Chtějí za ni propustit zajatce a aby knížeti dosvědčil, že ji vykoupil od nich ve Štítně.
Jurand se sám vydá do Štítna, musí si obléknout pytel a čekat, až kontůr povolí vstup. Chtějí mu vrátit místo Danuše nějakou cizí ženu. Sám se do nich pustí, ale přemůžou ho. Jeden člen řádu se vydá za kněžnou a vypovídá, co se (jako) stalo. Ale lže. Zbyšek se s ním utká, protože nevěří, že Danuši nemají, a vyhraje. Tělo pošlou členům řádu, kontůr vypálí Jurandovi druhé oko a přijde i o ruku a jazyk.
Řád (křižáci) zajme lodě s obilím v Gdaňsku, hrozí válka. Zástupci řádu, i Zbyšek jedou k velmistrovi do Marlborku. Zbyšek řekne velmistrovi, že Jurand i jeho dcera jsou nezvěstní. Velmistr jim chce dát glejt na cestu do Štítna. Je nemocný, ostatní chtějí válku, on chce, ať vrátí lodě. Umírá. Jeho bratr Ulrich převezme jeho funkci.
Strýc s Jagienkou jedou do Spychova, cestou potkají zbídačeného Juranda.
Strýc se potká se Zbyškem a vojáky, plánují spolu další bitvu proti křižákům. Přepadnou je v lese. Pak najdou Danuši v domě hrnčíře, ona je úplně mimo. Zajmou křižáka Sigfrieda (který dřív mučil Juranda), Jurand mu dá ale milost. Odvedou ho na hranice a je volný. On se na prvním stromě sám oběsí. Danuše na cestě do Spychova umírá.
Dojde k velké bitvě křižáků proti Polákům a dalším slovanským spojencům. Každá strana si myslí, že na druhé straně stojí asi 100 000 protivníků. Velmistr vyzývá krále Ladislava Jagelonského i knížete k bitvě. Poláci se schovávají v lese. Vůdci posílají svá vojska, pak jde polská pěchota… Bitva to je opravdu velká. Strýc se utká osobně s Lichtenštejnem a vyhraje. Křižáci a jejich spojenci prohrávají. Strýc i se Zbyškem v dálce zdraví Jagienku…