# Břetislav a Jitka

Film začíná jízdou Břetislava, syna českého knížete Oldřicha a jeho šesti přátel (Radima, Mutina, Žéharda, Zvěsta, Ctibora a Prostěje) na cestě při hledání Břetislavovy budoucí manželky. Během cesty narazí na poustevníka, kterého se Břetislav ptá, kdo je nejkrásnější dívkou ze Svinibrodu. Řekl mu, že je to dcera Jindřicha z Bámberka, markraběte severní Marky a sestra Oty Bílého Svinibrodského, Jitka. Jeden z jeho přátel se tedy dostal v přestrojení do kláštera, kde se Jitka nacházela, avšak jeptiška ho nechala vypráskat. Následně se Břetislav a jeho přátelé setkali s arcibiskupem. Arcibiskup chtěl přijmout jen Břetislava, ale nakonec přijmul všech sedm mužů. Říkal, že již slyšel o Břetislavových činech, že i král je mu vděčen za jeho činy. Poté Břetislav vyprávěl o jeho předcích, o tom, že jeho děd vládl Moravou až k Německu, a že jeho strýc ztratil za pouhý rok všechny země, kromě České kotliny. A že nyní je Břetislav dobývá zpět pro svého otce Oldřicha. Arcibiskup řekl, že Konrád II. je ochoten ho přijmout a potvrdit mu moravský praporec. Avšak Břetislav mu řekl, že přijel poprosit Německého císaře o ženu z jeho rodu, nakonec to ale neudělal, jelikož dal na radu Arcibiskupa. A dále se bavil s arcibiskupem, ovšem bez ostatních mužů, arcibiskup se ho zeptal, zda ví, kdo je. On mu odpověděl, že je Břetislav, kníže moravské, syn Oldřicha, českého knížete a matky Boženy, Křesnovy dcery. Arcibiskup mu řekl, že Oldřich vyhnal svou zákonitou manželku a na Pražský hrad si přivedl bůhvíkoho, že Oldřich se zamiloval do Boženy u potoka, kde zrovna prala prádlo. Ale ještě dodal, že nesedí počty, že se tato událost stala před šestnácti lety. Jelikož ale Oldřichova manželka nemohla mít děti, vzpomněl si, že již dítě má, a i s jeho matkou si je nastěhoval na hrad. Arcibiskup tedy řekl Břetislavovi, že by měl být rád za to, že mu je císař ochotný potvrdit moravský praporec. Břetislav mu odpověděl: **Toto mi řekli mnozí, přísahal jsem slavnou přísahou, mému synu nikdo takové předhůzky dělat nebude. Můj syn bude z lože tak vznešeného a svěceného, že nikdo ani nepřipadne na myšlenku, zeptat se, kdo byla jeho máma. A proto hledám ženu z královské krve.**. A ještě chtěl vědět, jestli jeho rod po otci je dobrý. Prý ano, ale chtěl vysvětlit, jak mohl Boleslav Ryšavý nechat svého bratra ze strachu o knížecí stolec vyklestit. Druhého bratra Oldřicha měli zabít v lázních, stěží se však ubránil. A pak Boleslav stačil za rok prohrát velkou část země a dožil ve vězení. A Břetislavův druhý strýc Jaromír byl zakován do kopky od Oldřicha. Arcibiskup mu odvětil, že nemá zaměňovat činy s ušlechtilým rodem. Břetislav řekl na rozloučenou, že hledá ženu ne podle činů, ale podle rodu. Následovalo přijmutí moravského praporu od císaře. Později přijel Břetislav do kláštera, odkud chtěl unést Jitku, a tak když jeptišky zpívali, unesl jí přímo přede všemi, a i přes to že se jí nechtělo, nakonec pod domněnkou, že přijeli na rozkaz Haidenreicha, slezla po laně z okna kláštera. Dva z Břetislavových přátel ale v klášteře zůstali. Břetislav s Jitkou odjeli a později se jí Břetislav přiznal, kdo je, a že ho neposlal Haidenreich. Jitka s ním ale nechtěla jet, a dokonce mu i vyhrožovala smrtí. Po nějaké době jí i řekl, že by si jí chtěl vzít za ženu a mít s ní syna Spytihněva. Řekl, že jí chce převážně kvůli rodu, ona jemu odvětila, že je panchart (levoboček), a přitom ještě urazila Břetislavovu matku, na což byl dost háklivý. Jitka mu také oznámila, že i kdyby jí odvlekl do Prahy, přede všemi u oltáře řekne: **Ne!**. Jelikož chtěla skoro neustále uprchnout, jednou, když zrovna večeřeli, Břetislav odešel povzdál a Jitka si chtěla vzít dýku, ale Břetislav jí viděl a zabránil jí v tom. Děj pokračuje Břetislavovým vyprávěním o Moravě. Mezitím co spali, Jitku již hledali. K ránu se vrátí jeden z Břetislavových přátel s tím, že ostatní už nežijí, byl vysílený a potřeboval si odpočinout, ale netrvalo dlouho a přijeli vojáci, kteří hledali Jitku. Poustevník vyšel ven, s tím, že tam řádí mor, a že mají odejít, vyšla ven dokonce i Jitka, která předstírala, že je stará manželka poustevníka, vojáci jí nepoznali, a tak jeli zpět. A v tom se to stalo, Břetislav a Jitka se zamilovali. A Břetislav se Jitky zeptal, jestli si ho vezme. A tak je poustevník oddal. Břetislav i Jitka řekli: **Ano.**. Jitka řekla Břetislavovi, že místo jeho přátel mu může dát jen syny. A tak spolu odešli do Prahy a později až na Moravu, i poustevník šel s nimi. Poslední věta filmu: **V Praze oddal oba snoubence slavnostně Šebíř, pražský biskup. Koncem června už jim holdovala Olomouc.**.