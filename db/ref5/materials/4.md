# Jan Hus

Praha 1412. Chudí řemeslníci pracují na stavbě kostela. Kněz nabízí na prodej odpustky, ale je to spíš lhář a opírá se o ozbrojenou stráž. Lid se proti odpustkům bouří. Král Václav to zatím povolil – bojí se Říma. Jan Hus káže, ale mistr Štěpán chce, aby teď přestal. Mistr Stanislav také říká, že Hus jde proti církvi. Přijdou zástupci lidu, že ten kněz „peklo“ chce zakázat Husovi kázat v Betlémské kapli. Lid je s ním. Hus kázal o tom, jak papež vymyslel prodej odpustků – jeden biskup řekl, že nejdůležitější pro chudý lid je odpuštění hříchů. Hus dále říkal, že biskupové chodí bohatě oblečení a chovají se nemravně – naproti tomu se Ježíš choval úplně jinak. A že není vůle boží, aby byli jedni chudí a jiní bohatí. Král se zlobí, že Hus pomlouval odpustky, královna si myslí něco jiného. Ostatní ale označují Mistra Jana Husa jako kacíře.
Hus jde za králem. Dosud ho král chránil, ale teď kárá Hus i papeže a píše spisy česky, aby si je mohli přečíst všichni. Král chce, aby se Hus v kázáních mírnil a nepobuřoval lid.
Johanka a Martin se berou, Jan Hus jim pošle poselství. Král v přestrojení dohlédne, aby hostinský nepodváděl a zatančí si s nevěstou. Lid jde v průvodu a symbolicky spálí papežskou bulu. Pak vtrhnou do kostelů a vyženou kněze. Martina a další dva vojáci zatknou, bičují je, chtějí, aby se vzdali Husa. Hus se jde za ně u konšelů na radnici přimluvit. Dostanou milost, ale stejně je přede všemi popraví. Hus je zklamán, že porušili slib. Prohlásí je za první mučedníky.
Papež Jan 23. vyhlásí na Husa klatbu, všude, kde bude, bude platit zákaz svátostí, obřadů… (interdikt). Hus raději odejde na venkov a hlásá, že pravda nakonec zvítězí. Vojáci ničí venkov, za nezaplacené dávky berou lidem živobytí. Hus dál káže a papež žádá krále, aby ho vydal koncilu všeho křesťanstva v Kostnici. Král to nechá na Husovi, Zikmund zaručí bezpečnou cestu. Hus chce přesvědčit všechny o své pravdě. Na koncilu roku 1414 padne Hus do léčky, když vstoupí mezi kardinály, je spoután a uvězněn. Půl roku je vězněn. Zikmund zaručí Husovi veřejné slyšení. Hus nemůže odvolat něco, co neučil. Chce zůstat věrný pravdě a neodvolá! Radši přijme trest. Napíše poslední vzkaz svým věrným. S korunou s ďábly a s modlitbou je odveden k hranici. Naposledy se rozloučí s přáteli a trvá na své pravdě. Je upálen.
V Praze přečtou jeho poslední vzkaz. Braňte pravdu až do smrti! Jan Žižka: „Tak přísaháme!“

# Jan Źižka

1419. Johanka chodí po vsích a vodí lidi po mších. Potkají se s dalšími z různých stran. Někteří utekli před mnichy, z roboty, vojáci je honí. Je mezi nimi i špeh a referuje v Praze králi, že se na hoře Tábor sešlo asi 40 000 lidí a hlásají rovnost mezi lidmi.
Král Václav je nemocný. Nechce válku, krveprolití – ať si arcibiskup vezme zpět kostely a pozemky. Jan Žižka říká králi, že jedná proti svému lidu, tedy že dává moc do rukou církve. Král rozkáže, ať Pražané odevzdají zbraně a Žižka to má zařídit. Žižka ale prohlásí, ať si lidé vezmou zbraně a přijdou před krále, že je povede.
Kazatel Želivský v kostele Panny Marie Sněžné shromáždí lid a jdou i se zbraněmi na radnici Nového Města. Chtějí, aby konšelé propustili zajatce. Žižka je vede dovnitř, konšelé žádají milost, ale jsou vyhozeni z okna. Lidí si zvolí Jana Žižku za svého vůdce.
Král Václav IV. nechápe, proč se český lid obrátil proti němu. Král umírá. Žižka s Želivským chystají odpor a chtějí hájit kalich a odkaz Jana Husa před tím cizáckým králem Zikmundem (novým králem). Královna prchá tajně v noci z Prahy, hoří kostely a kláštery. Zikmund se nehodlá sklonit před Turky a chystá křížovou výpravu. Čeká podporu papeže. Zikmund teď nechce sám zasahovat v Praze, Wartenberka ustanovuje svým zástupcem, dokud sám nepřijede do Prahy. Mají se vyzbrojit a vyhubit protivníky. 
Žižka dorazí k Vyšehradu a potká staré známé vojáky. Řekne jim, ať jednají podle svého srdce. Zajmou velitele vojáků a vpustí husity dovnitř. Vedení Starého Města a pán z Wartenberku se domluví, že obsadí Vyšehrad, aby pomohli Zikmundovi. Žižka odvede své bojovníky na staré hradiště u Sezimova Ústí, aby ostatní Pražané kvůli němu netrpěli. Na cestě je ze dvou stran ohrožují vojáci, křižáci. Žižka vymyslí plán, jak se jim ubránit. U vyschlého rybníka postaví hradbu z vozů a statečně se jim postaví. Mají kuše, děla, palcáty, cepy, kosy,… Vojáci vjedou do bahna, sedláci se na ně vrhnou a zvítězí. Johanka ale podlehne zraněním.

# Proti všem
1420. Probošt louňovického kláštera s novickou jsou na cestě, protože táborští bratři vypálili klášter. Zastaví se u Ctibora z Hvozdna a ten jim pomůže, oni pak odejdou. Lidé si sbalí věci a vydají se do Tábora za ostatními husity, aby bojovali proti všem. Jde i dcera zemana Ctibora, Zdena. Po příchodu do Tábora odevzdají peníze nebo co mají. Budují opevněné město. Probošt s doprovodem dorazí na hrad Příběnice, bydliště pána z Rožmberka. Pak se na cestě potká s Žižkou a řekne mu, že rožmberští jsou se Zikmundem.
V Kutné Hoře házejí Němci kacíře do šachty, i ženy a děti. Projíždí kolem probošt a ochrání jednu jeptišku. Probošt se potká s císařem Zikmundem. Rožmberk nabízí pomoc Zikmundovi a žádá o jeho pomoc. Poslové pražských obcí pod vedením Želivského jedou do Tábora za Žižkou. Musí teď bojovat společně – Tábor a Praha, ne se hádat. Žižka vyráží na Prahu za zpěvu „Kdož sú Boží bojovníci“. Rožmberští i s Rakušany dorazí k Táboru a obklíčí ho. Používají katapulty s hořícími střelami a útočí na hradby. Žižka jim pošle jednu jízdu na pomoc – jsou rožmberským v zádech. Kališníci z tvrze zahájí pozemní útok a současně vyrazí i jízda od Žižky. Zajmou probošta i s pomocníkem a upálí je v chalupě. Novicka Marta a její služebná jsou ušetřeny. Husité vyhráli a zajatce odvedli na Tábor.
Kániš a Bydlinský organizují svoje shromáždění, dívky omdlévají. Hlásají rovnost mezi všemi, že nebudou svátosti, že bude láska mezi všemi. To se ostatním nelíbí, odejdou tedy pryč do Příběnic. Jde i Zdena s Bydlinským. Tam pak dojde k dalším rozbrojům a Bydlinský se Zdenou zemřou v chalupě, kterou ostatní fanatici pod vedením Kániše zapálili.
Zikmund svírá Prahu ze tří stran s asi 100 000 vojáky. Žižka vidí jedinou možnost – opevnit se na hoře Vítkov, kolem které vede jediná zásobovací cesta. Zikmund zaútočí s jezdci, začíná mít převahu, ale dorazí posily husitů, hlavně sedláci s cepy. Husité vyhráli.