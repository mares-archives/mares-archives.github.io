# Ohněm a mečem

Film začíná záběrem na člověka v lese, kterého přepadli lupiči, okolo zrovna jeli náměstek s vojáky, kteří se vraceli z Krymu a zachránili ho. Dále se náměstek zastavil v krčmě, kde se seznámil se svými budoucími přáteli. Když pokračovali domů z krčmy, zachránili po cestě dvě šlechtičny. Přijeli do vesnice, kde šlechtična se sirotou žila, žili s ní i čtyři její synové a jeden kozák (Bohun), kterého již také brala za syna. A pak přeskočila mezi sirotou Helenou a náměstkem Janem jiskra a hned se do sebe zamilovali. Ale Jan se dozvěděl, že má naplánovanou svatbu s Bohunem. A tak se Jan rozhodl, že se s Helenou zasnoubí, zasnoubil se a Helena byla šťastná, jak ještě nikdy, jelikož věděla, že Bohun není dobrý člověk. Když pak Jan se svou skupinou pluli po řece, vyslal jednoho, aby do vesnice dovezl dopis. Pak je napadli a unesli Jana, za kterého jeden muž zaplatil 4 tisíce, aby ho nezabili. Ten mu udělil svobodu. Pak byla válka, kozáci se zbraněmi proti mužům na koních, začalo pršet a oni předstírali, že jdou do boje, ale šlo jim jen o to, aby se země nasákla vodou a koně se v ní museli brodit, tím proti nim byli další den ve veliké výhodě. Poté dorazil posel s dopisy do krčmy, kde byl i Bohun, přečetl si dopisy, a to nebylo dobré. Naštval se, jel do vesnice a pohádal se se šlechtičnou a jejími syny. Všechny je zabil, to celé viděla i Helena. Pak pan Zagloba všechny ve vesnici opil, aby se mohl dostat z vesnice, Bohuna svázal a Helenu unesl. Všech se ptal kudy na Lubiny, ale byla to jen lest, aby si lidé mysleli, že tam jede, ve skutečnosti jel jinam. Schoval se i s Helenou v lese a vlci jim sežrali koně. Bohun se svými lidmi je ale pořád pronásledovali a chtěli na ně zaútočit, ale ubránili se. Jana nakonec propustili a šel hledat Helenu do vesnice, kde žila, ta byla ale spálená. Když se z toho vzpamatoval, našli pana Zaglobu, ale bez Heleny, ta měla být údajně v Baru, ale tam nebyla, jelikož jí stihl unést Bohun. Helena již byla u věštkyně, kam jí Bohun odvedl. Mezitím pan Zagloba se svými lidmi vtrhli na veselku, kde se opili a Bohun ho nakonec zajal a svázal u prasat. Jemu se ale povedlo se odtamtud dostat, vylezl na seník a začal bojovat se všemi, co ho chtěli zabít. Nakonec tedy jeli na Zbaraž, Jan se od ostatních oddělil a jel sám hledat Helenu. Pak se pan Zagloba a pan Wolodyjowský potkali s Bohunem, pan Wolodyjowský s ním bojoval a zabil ho, tedy myslel si to, ale pletl se, Bohun přežil. Poté se potkali s Janovým sluhou, který se stihl skamarádit s Bohunem, Bohun ho totiž poslal k vědmě do jeskyně za Helenou. On ale kamarádství s Bohunem pouze předstíral, a tak se vydali do jeskyně, vědmu i jejího ochránce zastřelili. Zatloukli jí do srdce kůl a šli pro Helenu. Pak se vrátili za Janem. Byla válka a pan Podbipěnta se konečně dočkal a usekl tři hlavy najednou. A bylo potřeba, aby jeden šel do tábora těch druhých, šel pan Podbipěnta, ale nevrátil se, a tak šel Jan. Zprávu vyřídil. A film končí tím, že Helena a Jan jsou již spolu a Bohun dostal od Jana milost a byl propuštěn.

# Potopa

Film začíná příjezdem Ondřeje Kmitice a jeho přátel pro jeho dědictví (dívku). Jeho přátelé nebyli vůbec vychovaní a dělali, co neměli, například zneuctili mrtvé vojáky, tím že ničili jejich obrazy nebo páchali nemravnosti s vesnickými dívkami, kterým říkali sýkorky. Dívka ho zprvu brala jako fajn muže, ale po tom, co se dozvěděla tyto okolnosti ho přestala mít ráda. A tak, když se Kmitic vrátil, řekla mu, že si nevezme člověka, který má na svědomí slzy a krev. Následně se jeho přátelé zase opili a dostali se do konfliktu s Butrimy, kteří je zabili. Kmitic je chtěl pomstít, a tak vypálil vesnici Volomontoviče. Dívka ho za to chtěla vyhodit z domu, ale dopadlo to tak, že jí Kmitic unesl a vyhrožoval, že když se k němu pan Wolodyjowský nebo pan Zagloba budou chtít dostat, vyhodí dům, ve kterém se nachází on i s tou dívkou do povětří. To skončilo soubojem mezi panem Wolodyjowským a Kmiticem, souboj vyhrál pan Wolodyjowský, Kmitic byl ale raněn, a tak ho museli ošetřit, jak pravila rytířská pravidla. Pan Wolodyjowský dal Kmiticovi možnost, napravit si reputaci a to tak, že měl naverbovat vojáky a jít bojovat. A chvíli po tom se z Polska stala součást Švédska. Kmitic také vyznal lásku té jeho dívce, ta uvěřila, že je z něho dobrý člověk, spřátelil se s knížetem, přísahal na krucifix, že knížete do jeho smrti neopustí. Slib ale porušil. Ale podařilo se mu zachránit vězně, kterými byli pan Wolodyjowský, pan Zagloba a další. Kmitic a další následně začali vyhrožovat knížeti. Nakonec se jim ale odvděčil tím, že začal Kmitice pomlouvat před tou dívkou. Kmitic se následně přejmenoval na Babiniče a chtěl jet za králem do Švédska, nakonec jel do Slezska. Mezitím na hradě přivítali knížete i s tou dívkou, který na ní chtěl udělat dojem a poslal jí košík štěňátek. Jí se povedlo zachránit před mrtí pana Brauna, kterého chtěl kníže nechat zabít. V tu chvíli zase Babinič našel v lese mrtvoly a o kousek dál vojáky a knížete, byl schovaný za stromem a odposlouchával, co si říkají, měli v plánu zničit jeden klášter, a tak se Babinič na ten klášter vydal a v něm prozradil, co se chystá. Ti mu moc nevěřil, ale nakonec dali na jeho rady a začali se na bitvu připravovat. Začala bitva a Babinič je zachránil svým odvážným krokem, zneškodněním bomby, ze které vytáhl doutnák a zabořil ho do sněhu. Proti útočníci nasadili větší kalibr, velké dělo. To by pro klášter znamenalo pohromu, a tak se Babinič vydal tajně zneškodnit to největší dělo, a to se mu povedlo. Jak se dalo čekat, Babiniče zajali a darovali ho plukovníkovi. Ten ho mučil, popálil mu velkou část kůže. Babiničovi přátelé ho ale zachránili a dali mu kořalku, aby ho postavila na nohy. Následně čekalo totéž i plukovníka, který to dělal Babiničovi. Dozvídáme se také, co di dříve mysleli o konopném semeni: Konopné semeno je tajný recept na důvtip, musí se žvýkat tím potom rozum velice sílí, jelikož v konopí je olej, od kterého pak člověku roste hlava, a aby nerostlo více břicho, než hlava musí se ještě pít hodně vína, aby olej plaval na povrchu, víno pak stoupá do hlavy a zvedá tam ten olej s sebou. Následně můžeme vidět scénu, kde Se kníže Bohuslav přiznává, že by si chtěl vzít tu dívku. Ta mu pak chtěl vrazit do těla dýku, to se jí ale nepovedlo, ale naštěstí ho někdo vzal po hlavě, a tak mohla ona i s tetou utéct. Pak se Babinič utkal v souboji s Bohuslavem. Babinič nad ním vyhrával, a tak mu Bohuslav slíbil první poslední. Pak se Babinič i s dívkou vrátili domů.

# Pan Wolodyjowský

Film začíná setkáním pana Zagloby a Jiřího Michala Wolodyjowského, kterému před nedlouhou dobou skonala jeho nastávající žena. A z toho důvodu se dal pan Wolodyjowský k mnichům. A tak se pan Zagloba rozhodl, že pana Wolodyjowského dostane z kláštera tím, že mu řekl, že umírá jeho přítel Ketling. Byla to ale jen léčka, jak ho dostat z kláštera pryč. Wolodyjowský také potkal svou sestru, která jela lesem ještě se dvěma dívkami, Baškou a Krystýnou (Kryšou). Baška se pak s Michalem učila šermovat, mezitím Kryša hrála na hudební nástroj. Kryša se mu velice zalíbila, a tak jí požádal o ruku, nakonec souhlasila, že si ho vezme. Mezitím, co Michal bojoval s Tatary, Kryše se dvořil Ketling, ta mu ale řekla, že si ho vzít nemůže. To Ketlinga ranilo, a tak se rozhodl odjet, Kryša Ketlinga milovala, a tak se rozhodla, že raději půjde do kláštera. Řekla to i Michalovi, který se později od Bašky dozvěděl, že je to kvůli Ketlingovi, to se mu vůbec nelíbilo a rozhodl se, že si to s ním pojede vyřídit. Nakonec Michal přijel i s Ketlingem, a řekl, že než aby ho do konce života proklínali, bude lepší, když jim v lásce bránit nebude. Z toho byla Baška smutná a svěřila se Michalovi, že ho miluje, načež se zasnoubili. Rozhodli se, že o půlnoci vyrazí do války, Baška chtěl jít s Michalem, on jí to nechtěl dovolit, ale nakonec s nimi jela. Michal jí ukázal, jak to bude probíhat a kde je kdo schovaný. Někteří z protivníků uprchli a jeli proti Bašce, jednoho sestřelila ale pak spadla do propasti, kde jí začal objímat Asia (Efendi). Až chvíli poté přijel Michal. Asia milovala Evka, on ale vždy miloval Bašku. Nakonec se vydal s Asiem a Evkou, když jeli požádat jejího otce o požehnání. Asia se zdržel a bavil se přitom s Baškou, řekl jí, že jí miluje, ona ho praštila po hlavě a utekla i s oběma koni. Jednoho koně jí sežrali vlci a s druhým se propadla do ledu, ona přežila, ale kůň se utopil. Nakonec ale došla do vesnice a zachránila se. V tu chvíli se ale Asia mstil otci Evky, jí a celé vesnici, vesnici zapálil, jí odvezl a jejího otce zabil. Baška pak už byla zase s Michalem. Asia nabodli na kůl a zapálili ho. A v tu chvíli již Turci táhli. Pak byla rada, jak na Turky, zeptali se pana Wolodyjowského, jelikož měl z nich největší zkušenosti. On řekl, že by měli bojovat na dolním hradě a až bude dobyt, měli by se přemístit na horní hrad. Všichni s ním souhlasili a byli odhodláni jít bojovat. A tak museli přísahat. Pan Wolodyjowský: "Slibuji a přísahám, že jako velitel horního hradu radou pověřený, dokud nepadnu, nepřítele do hradu nevpustím, z hradu neustoupím a bílý prapor nevyvěsím, i kdybych měl sám najít svůj hrob pod troskami. K tomu mi dopomáhej Bůh i svatý kříž. Amen." Pan Ketling: "Slibuji, že za všechna dobrodiní, kterých se mi v této vlasti dostalo, budu do poslední kapky krve hrad bránit, a spíše v jeho rozvalinách zemřu, než aby jeho hradby překročila noha nepřítele. K tomu mi dopomáhej Bůh i svatý kříž. Amen." Turci šli proti nim i se svazky slámy, které házeli do příkopu před hradem, aby se přes něho dostali, měli i žebříky, aby hradby přelezli, obojí ale krásně hoří, a tak jim to zapálili. Tím skončila bitva v prvním dni, přes noc Turci hrad zaminovali a vyhodili do povětří, ještě den trvala bitva na tomto hradě a pak se Michal, Ketling i vojáci přemístili na horní hrad. Baška se s ním ještě stihla pro jistotu rozloučit. Další den již bojovali z horního hradu a podařilo se jim i trefit prachárnu (místo, kde byl uložen střelný prach). Ale pak pan Wolodyjowský dostal rozkaz, že se mají vzdát, že byla uzavřena dohoda o neútočení. Všichni vojáci tedy z hradu odešli, až na Michala a Ketlinga. Baška se snažila k Michalovi dostat, jelikož dostala jeho vzkaz. Ketling vyhodil hrad do povětří tím, že zapálil sklad se střelným prachem. Udělali to proto, aby neporušili přísahu, kterou dali, že se nevzdají.