# Na západní frontě klid

Fronta, bombardování, vojáci v zákopech: Kat (švec Stanislav Kačinsky), Paul Baumer, Josef Böhm (chtěl studovat teologii), Albert Kropp (práva), Fridrich Müller, Franz Kemmerich (lesník), Peter Leer, Čaden (žrout roty), Detering (sedlák),… bojují s Francouzi v modrých uniformách s puškami s bodáky…
Někdy dříve… Na gymnáziu mluví profesor ke svým studentům, že se musí připravit na boj za jejich vlast. Baumer si kreslí ptáčka, moc profesora nevnímá. Právě ukončili studium.
Později na frontě: Franz Kemmerich byl v boji zraněn, ostatní kamarádi ho navštíví v kostele, kde leží s ostatními zraněnými. Přišel o nohu, stav je velmi vážný. Chtěl být lesníkem. Pořád shání své hodinky. Pak ale zemře, jako ten den už sedmnáctý. Moc šancí zranění neměli.
Po dokončení školy: Všichni spolužáci nastupují do kasáren, dobrovolně, a ještě s nadšením. Kaprál Himmelstoss bude mít na starosti jejich výcvik. Pochodování, běh se zbraní, plazení v bahně…, je to hodně náročné. Při odchodu z hospody vojíni kaprála Himmelstosse přepadnou a pomstí se za jeho tvrdost. Po ukončení výcviku odchází rota z kasáren a další nováčci přicházejí. Nevědí, do čeho jdou.
Na nádraží z vlaku vynášejí raněné, vidí různá zranění. Oni nastoupí a jedou na frontu. Jejich velitel Kat (Kačinsky) řekne, ať zapomenou, co je v kasárnách učili. Hned při prvním útoku vidí utrpení koní – proč, co komu udělali?
Jsou už rok na frontě, padl zatím jen Kemmerich, ale i jiní spolužáci byli raněni. Krysy jsou všude, vojáci je ve volné chvíli zabíjejí. Zažívají i útoky plynem. Mrtvé vojáky hází do děr. Ve chvíli oddychu chytí dvě husy a upečou si je na ohni. Dobrota. Dorazí další posily, v čele s kaprálem Himmelstossem. Oni si z něj dělají legraci. Další útok, muž proti muži. Kaprál se ale moc nepředvedl, krčí se strachy. Mrtví přibývají… Jsou nuceni zabíjet úplně nevinné lidi, je jim to odporné, ale co mají dělat. Musí zabíjet, aby sami přežili. Jednou skočí Paul Baumer do kráteru po nějakém granátu, ale skočí k němu i nějaký Francouz, Pavel ho zraní nožem, ale nakonec mu chce vlastně pomoci, nechtěl ho zabít. Viděl jen pušku a nebezpečí. Je mu to líto, žádá o odpuštění. Najde jeho doklady a fotky. Slíbí mu, že dá vědět rodině. Byl to Gerard, typograf.
Ve městě se koná vojenská přehlídka, pěší prapor vítá císaře. Císař uděluje vyznamenání – kříž. Někteří vojíni i kaprál Himmelstoss jedno dostanou. Že prý jdou příkladem. Věří, že přinesou zemi vítězství. 
Čtyři vojíni se koupou v řece a lákají místní Francouzky na chleba. Domluví se na večer. Jednoho kamaráda opijí (byl trochu navíc) a sami jdou za děvčaty. Donesou jim různé jídlo – jsou nadšené, asi mají jídla nedostatek.
Kačinsky s chlapci se dostane do bombardování, dva jsou zraněni. Všechny raněné nakládají do vlaku. Dva kamarádi se dostanou do katolického lazaretu (Albert a Paul Baumer). Albertovi museli amputovat nohu a on to velice špatně snáší. Paul jede na 16 dní domů na dovolenou / rekonvalescenci. Albert po něm chce sehnat pistoli. Chce to svoje utrpení ukončit. Nakonec si to asi rozmyslel, život si sám neukončil.
Paul přijel domů, matka je nemocná – asi se jí znovu vrátila rakovina. Moc ráda syna vidí. Paul se převlékne do civilu, ale otec ho chtěl předvést jako vojáka. Navštívil i paní Kemmerichovou. Jak to je možné, že její syn zemřel a Paul ne? Paul ji utěšuje, že Franz zemřel ihned, že vůbec netrpěl. Nebylo to tak, ale on jí chce tak uklidnit, aby se zbytečně netrápila. Pak jde za profesorem do školy a řekne mu, že žáci nejsou žádní oceloví muži, ale jen kluci.
Matka varuje Paula před Francouzskami, aby si dával na frontě pozor.
Paul se vrátí na frontu ke Katovi. Dorazili nováčci, stále mladší. Dozvídá se, že Müller také zemřel. Jídla je málo, koní, tanků, zbraní, děl také, nepřátel je moc. Kat je zraněn do nohy, Paul ho nese na zádech až do lazaretu. Ale bohužel ho donese už mrtvého. Hodně ho naučil, jak ve válce přežít.
Podzim, čekají na mír…. Paul píše dopis Albertovi, že zůstali jen oni dva. Z jejich třídy, ze dvaceti lidí, je 13 mrtvých, 4 pohřešovaní, jeden v blázinci. Paul prochází zákopem, najednou uslyší a uvidí ptáčka a začne ho rychle kreslit. Postaví se, v tom přiletí odkudsi střela a on padne. Je konec.
Zpráva německého velitelství z 11. října 1918: „Na západní frontě klid.“