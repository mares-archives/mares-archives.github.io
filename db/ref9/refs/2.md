# Na západní frontě klid (1979)

Již na začátku filmu je vidět, jak 1. světová válka probíhala, Francouzi napadli německé zákopy, když začali ustupovat, udělala německá vojska totéž. Pak se posouváme v čase o něco zpět, a to do doby, kdy studenti dokončili maturitu a úspěšně odmaturovali, vidíme také učitele, který je povzbuzuje a říká jim o válce a jejich povinnosti k vlasti se jí zúčastnit. Při tom si jeden student, Paul kreslil ptáka, který seděl na okenním rámu. Následně je záběr na to, jak studenti šli za svým kamarádem Franzem do kostela, který sloužil při válce jako nemocnice, Franz by chtěl být lesníkem, ale moc nadějí už neměl, Paul se ho snažil uklidnit, jak oba přežijí, ale bohužel Franz zemřel. Okamžitě ho pracovníci nemocnice odvezli, jelikož byl nedostatek lůžek. Pak Paul vzpomíná, jak Franzově matce slíbil, že se o něho postará. Následně zase skok trochu do minulosti a ukázka, jak se studenti nechali dobrovolně naverbovat, vidíme kasárny, ve kterých jsou rozděleni do několika skupin a skupinu s již zmíněnými studenty dostal na povel kaprál Himmelstoss, který byl velice přísný. Když jsme viděli jejich výcvik, tak měli ukázat, jak by bojovali s Francouzem, kterého zastupoval Himmelstoss, všichni neuspěli, jen Paul se ubránil a jelikož kaprála zesměšnil před jeho nadřízeným, tak se mu v noci pomstil. Když byl jejich výcvik kompletně u konce, počkali si na Himmelstosse před hospodou, kde ho přepadli, vyváleli v blátě a řezali holí, dělali mu jednoduše stejné věci, které dělal on jim. Poté již byli mladí vojáci připraveni ke službě a šli na vlak, který je měl odvézt na frontu, nejprve museli čekat, než z vlaku vynesou raněné, což pro ně byl strašný pohled. Když přijeli na frontu, tak se jich jako nováčků ujal zkušený mazák, Kat. Ten byl zkušený, a tak tušil, kde se, co stane a začal to učit i svou rotu. Další záběr se odehrával o rok později, kdy již věděli, že jejich spolužáci jsou buď mrtví nebo zmrzačení. Na frontě si krátili dlouhé chvíle například mlácením krys, které nalákali na chléb. Pak vidíme, jak se vojáci chovali, když na ně nepřítel zaútočil pomocí plynu, museli rychle opustit zákop a nasadit si plynové masky, jelikož v zákopech se plyn hromadil a zůstával tam déle, jak oni říkali, je lepší riskovat na otevřeném prostoru než v zákopu, kde je plyn. S nováčky měli také starosti, což vidíme hned, když si sundali masky a nováčkovi se do zákopu zakutálela helma, neměl masku a nadýchal se plynu. Kat ho chtěl zastřelit, aby se netrápil, ale přiběhli záchranáři a odnesli ho. Pak vidíme, jak jim do tábora přivezli rakve a další nováčky, se kterými přijel i kaprál Himmelstoss. Vojáci si z kaprála dělali legraci, jelikož věděli, že i když je jejich nadřízený, nemůže jim nic moc udělat. Pak již vidíme scénu ze zákopu, kde je moc hezky řečená věta: **Už neležíme v děrách a nečekáme bezmocně na zkázu, umíme ničit a zabíjet, umíme se chránit a mstít se. Když uvidíme jejich obličeje, stanou se z nás divoká zvířata. Změníme se ve vrahy, zločince, zabijáky.** Nakonec musel do útoku i Himmelstoss, který se bál, ale oni na něho začali křičet, že je zbabělec, a nakonec tedy šel. Bojovali i přes noc, prostě neustále. Poté některým vojákům císař předal ocenění. A pak dostali vojáci krátkou dovolenou, při které se seznámili s Francouzkami, které se s nimi za jídlo vyspaly. A pak zase jeli do boje. Při cestě se Paul, Albert a další zranili, takže museli do nemocnice. Paul se z toho dostal, ale Albert se chtěl zabít, Paul ho ale uklidnil. Paul se nakonec vydal na 16denní dovolenou domů, jeho maminka byla nemocná, a tak jí nechtěl ještě více znepokojovat a namluvil jí, že to tam není tak strašné. Paulův otecc s jeho kamarády si válku představovali úplně jinak, něž jaká ve skutečnosti byla. Paul měl ale ještě jeden úkol, a tím bylo oznámit Franzově matce, co se stalo. Lhal jí, jelikož jí řekl, že Franz zemřel okamžitě a nic necítil. Přísahal dokonce i na to, že jestli lže, tak že se nikdy nesmí vrátit. Když uplynula dovolená, vrátil se na frontu, kde našel všechny až na Mullera, kterého zabila střepina v žaludku. Pak, když šel Kat s Paulem, Kata střelili do nohy, Paul ho odnesl až do nemocnice, kde ale zjistil, že Kat je už mrtvý. Pak napsal Paul dopis Albertovi, ve kterém psal o tom, kdo všechno po Katovi ještě padl, a kdo je nezvěstný. Psal, že z jejich třídy se dobrovolně přihlásilo 20 spolužáků do armády, 13 jich je mrtvých, 4 jsou pohřešováni, 1 je v blázinci, on a Albert žijí. Poté se šel projít a uviděl ptáka, kterého začal malovat, stejně jako na začátku filmu ve třídě, jenže na něho neviděl moc dobře, a tak si k tomu stoupl a v tu chvíli ho zastřelili, takže z celé jejich třídy zbyl pouze Albert, tedy pokud se nezastřelil, jak původně v nemocnici chtěl.